<!DOCTYPE html>
<html lang="nl">
	<head>
		<meta charset="utf-8">
		<title>
			Mon Kiptanui - Verslagen
		</title><!-- style sheet inclusions -->
		<link href="verslagen.css" rel="stylesheet" type="text/css">
		<link href="content.css" rel="stylesheet" type="text/css">
		<link href="header.css" rel="stylesheet" type="text/css"><!-- faviicon -->
		<link href="images/icon.png" rel="shortcut icon" type="image/png">
		<!-- mobile optimizations -->
		<meta content="true" name="MobileOptimized">
		<meta content="width=device-width, initial-scale=1" name="viewport">
		<!-- meta tags for the google engine -->
		<meta content=
		"Reports of the running competitions of the runner Raymond Billen also known as Mon Kiptanui"
		name="description"><!-- google analytics code -->

		<script>
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');
			ga('create', 'UA-51377216-5', 'auto');
			ga('send', 'pageview');
		</script>
	</head>
	<body>
		<header>
            <figure>
                <img id = "header-profile-picture"></img>
            </figure>
            <div id = "header-title">
                <h1 id = "header-alias">Mon Kiptanui</h1>
                <h2 id = "header-realname">de website van Raymond Billen</h2>
            </h1>
        </header>
		<nav>
			<ul id="navigation-list">
				<li>
					<a href="index.html">Home</a>
				</li>
				<li>
					<a href="bio.html">Biografie</a>
				</li>
				<li>
					<a href="verslagen.html">Verslagen</a>
				</li>
				<li>
					<a href="uitslagen.html">Uitslagen</a>
				</li>
				<li>
					<a href="prs.html">Persoonlijke records</a>
				</li>
			</ul>
            <select id="navigation-select" onchange=
			"window.location = this.value;">
				<option value="index.html">
					Home
				</option>
				<option value="bio.html">
					Biografie
				</option>
				<option selected="selected" value="verslagen.html">
					Verslagen
				</option>
				<option value="uitslagen.html">
					Uitslagen
				</option>
				<option value="prs.html">
					Persoonlijke records
				</option>
			</select>
		</nav>
		<article>
			<header class="report-header">
				<h3 class="report-title">
					Danikerbosloop Geleen (NL) - 10 miles
				</h3><span class="report-date">21/02/2010</span>
			</header>
			<p class="report-content">
				Vermits ik de hele week met een fikse verkoudheid zat opgescheept besliste
				ik gisteren toch om af te reizen naar Geleen voor deze Danikerbosloop. Ik
				koos vandaag voor de 10 mijl (4rondes) en bij het inlopen met John Bosch
				wist ik dat dit een loodzware wedstrijd zou worden. Na een kleine
				inloopronde had ik met Ron Wijnen en een jonge onbekende atleet, ie beiden
				de 5 mijl liepen, een kleine voorsprong op de rest van de meute.Op het
				eerste stuk licht bergop dat er glibberig en zompig bijlag kwam Carl de
				Bont aansluiten. Bij het volgende stuk bergop dat vrij pittig was moest ik
				het trio laten gaan. Eens boven was het naar adem happen en na een klein
				stukje asfalt ging het weer recht omhoog het veld in om vervolgens echt
				naar onder te duiken en kamikazewerk te verrichten om overeind te blijven
				en op tijd je hoofd in te trekken omwille van een omgevallen boomstam.
				Vervolgens weer een klein stuk asfalt waarna weer een ferme kuitenbijter te
				wachten stond en waar weer een gevaarlijke afdaling ons richting het einde
				van de 1ste ronde bracht en daar kreeg ik het gezelschap van Patrick Delait
				en Patrick Franken. Bij de volgende beklimming kon ik het tempo van beide
				Patrick's niet volgen en heb effe moeten bekomen om nadien in mijn eigen
				tempo de juiste kadans weer terug te vinden op dit enorm selectief parcours
				dat iedere ronde zwaarder en moeilijker te belopen viel. Op het einde van
				de 3de ronde kreeg ik Patrick Franken terug in het vizier en dat gaf me
				vleugelkes. Nam risico's bij de gevaarlijke afdaling en ging op en over
				Patrick maar de Bont en Delait waren duidelijk de sterkste mannen in koers
				vandaag en zo behaal ik heel tevreden een mooie 3de plaats op dit toch wel
				door Wil Goessens schitterend uitgestippeld parcours.
			</p>
		</article>
		<article>
			<header class="report-header">
				<h3 class="report-title">
					Overmuntheloop Urmond (NL) - 10,349 km
				</h3><span class="report-date">7/02/2010</span>
			</header>
			<p class="report-content">
				Deze uitstekend georganiseerde Overmuntheloop met zijn oerbekende tombola
				is een absolute aanrader voor iedere atleet. Samen met de twee Chrissen
				ging het vandaag rond kwart voor 10 dus richting Urmond. Na een zeer snelle
				start van Carl de Bont nam ik samen met trainingsmaat Chris Schepers het
				commando en op het 3km punt hadden we Carl te pakken waarop ik direct een
				versnelling plaatste en de zich duidelijk vergalloppeerde Carl snel moest
				lossen. Chris en ik wisselden elkaar goed af in een behoorlijk vlot tempo.
				Bij het ingaan van de 3de en laatste ronde zag ik in de achtergrond Hub
				Kurvers, die als een diesel start maar altijd sterk eindigd, naderen en ik
				verhoogde het tempo en Chris moest lossen. Op het 10km punt (33') wist ik
				dat ik na de Annendaalloop nu ook de Overmuntheloop op mijn zegelijst mag
				bij schrijven. Onze lopersgroep uit Neeroeteren levert collectief weer een
				sterke prestatie met:
            </p>
            <ul>
				<li>
				    <b>Chris Schepers</b>: 2de plaats en 1ste Senior
				</li>
				<li>
				    <b>Rudi Smeets</b>: 5de plaats en 3de M45
				</li>
				<li>
				    <b>Chris Moreau</b>: 10de plaats en 3de M35
				</li>
				<li>
				    <b>Christa Bloemen</b>: 62ste plaats en 2de V35
				</li>
            </ul>
		</article>
		<article>
			<header class="report-header">
				<h3 class="report-title">
					Kerstcorrida Meeuwen (BE) - 12 km
				</h3><span class="report-date">27/12/2009</span>
			</header>
			<p class="report-content">
				Mijn neef Bart Nies, kapitein en topscorer van Waterloos V.V, pikte me
				vandaag op om samen naar Meeuwen te rijden voor de 15de editie van de
				altijd gezellige Kerstcorrida. Bijlange niet zo koud als vorig jaar
				(-11&deg;) maar bij het inlopen met Chris C&amp;C en JP
				<i>Bekel&egrave;</i> Dirckx viel er een koude regenbui en stond er een gure
				wind. Nadat ik nog met enkele supporters aan het praten was miste ik nog
				bijna de start, maar even later schuurde ik toch als eerste door de bocht
				(foto). Toen even later Philippe Sturbois en Jos Lemmens me passeerden ging
				het tempo de hoogte in. Geert Maes, Cedric Hauben, Chris en ik konden als
				enigen aanpikken maar na de 1ste ronde waren beide vogels vliegen. Chris en
				ik deden het meeste kopwerk en we probeerden Geert en Cedric met enkele
				tempoversnellingen eraf te krijgen. Toen in de 5de ronde Cedric moest
				lossen en ik Geert teken deed om over te nemen kregen we Jos in het vizier.
				Wanneer vervolgens Geert, die overigens ook de speedrun had gelopen, er
				iets na het ingaan van de laatste ronde er een snok aan gaf moest Chris ook
				lossen. In de laatste 500m moet ik Geert ook laten gaan die Jos zelfs nog
				voorbij snelde en ook ik probeerde Jos nog te pakken maar strand op 6 sec
				van de 1ste Master. Chris word vlak achter mij 5de en trainingsmaat Andy
				Leliaert word knap 9de. Krijg na de wedstrijd nog een VIP kaart waar ik me
				met enkele vrienden laat verwennen door lekkere hapjes en zeker de
				Guimaraes biertjes waardoor mijn maagklachten waar ik weer mee sukkel
				compleet verdwenen :).
			</p>
		</article>
		<article>
			<header class="report-header">
				<h3 class="report-title">
					Zandboscross Deurne (NL) - 9,631 km
				</h3><span class="report-date">13/12/2009</span>
			</header>
			<p class="report-content">
				Na meer dan 2 maanden stond er vandaag weer eens een wedstrijd op het menu.
				Op uitnodiging van organisator Lau Joosten, die vandaag overigens zijn
				laatste wedstrijd liep, ging het richting Deurne voor deze Zandboscross. JP
				<i>Bekel&egrave;</i> en Rudi Stienen waren mijn reisgezellen vandaag. Na de
				laatste maanden enkel duurloopkes te hebben getraind en niks op snelheid
				wist ik dat het na een inloopronde zware boel zou worden op dit overigens
				schitterend maar zwaar selectief parcours over 5 rondes van in totaal 9,631
				km. Toen we na de start de drafbaan van het Hippisch Centrum verlieten lag
				ik in 6de positie in een kopgroep met o.a. Jos Lemmens en John Philipsen.
				Het ging snel en ik had duidelijk op mijn adem getrapt en moest vrij snel
				de rol voorin lossen. Ik had moeite om het juiste ritme te vinden en moest
				in de 3de ronde enkele plaatsen vrijgeven. Het was knokken en die 2 pittige
				bulten in elke ronde werden zwaarder en zwaarder.Ik kom uiteindelijk als
				10de over de streep en mag dik terveden zijn over mijn wedstrijd.JP
				<i>Bekel&egrave;</i> word 38ste en Rudi 48ste. Met dank aan Lau en zal
				volgend jaar zeker weer van de partij zijn.
			</p>
		</article>
		<article>
			<header class="report-header">
				<h3 class="report-title">
					Rondje Bergen (NL) - 21 km
				</h3><span class="report-date">04/10/2009</span>
			</header>
			<p class="report-content">
				Naar jaarlijkse traditie werd zaterdag de verre trip richting Bergen aan
				Zee weer aangevat. Met twee auto's en 7 atleten, Trainer JP, Robby Houben,
				Ralf Schutters, Tom Heusdens, Chris Moreau, Sven Nijs en ik, vertrokken we
				om 13u richting het dorpje Groet, een kleine 15km boven Alkmaar, om er rond
				16u te arriveren bij ons vast logementhuis van Atie Zwagerman. Na een
				duurloop van 35 min langs een onstuimige en schuimende zee en een net als
				vorig jaar enorm sterke wind werden nadien de hongerige magen gevuld bij
				den Italiaan. Nadien werd er nog eens ouderwets doorgezakt in de Pub bij
				'Gusto' waar ze ons <i>De Belgen</i> maar al te graag zagen binnenkomen. Op
				enkele uren tijd was de voorraad Duvel eraan voor de moeite en DJ Tom deed
				de zaak met zijn luchtgitaar in lichterlaaie staan. Maar zondagmorgen om
				half 8 bij het ontzettend lekkere ontbijt was bij velen toch te zien dat de
				nacht duidelijk te kort was geweest :). Om 11u10 werd de 10km op gang
				geschoten in deze 30ste jubileumeditie van Rondje Bergen. Robby, Ralf, Tom,
				Chris en onze trainer JP, die met een lichte heupblessure voor deze 10 km
				en niet de 21 km had gekozen, lieten blijken dat de JP Paumen Brigade na
				een zware avond toch de juiste mentaliteit en karakter kunnen tonen met
				Robby als winnaar, Ralf 2de, Tom 4de, Chris 8ste en JP ondanks zijn
				blessure knap 34ste. Michael van Dijck, die pas zondag arriveerde, neemt de
				10 mijl voor zijn rekening en word algemeen 2de en 1ste senior. Tot slot
				namen Sven (regerend Belgisch Kampioen Berglopen) en ik deel aan de 21 km,
				die over 2 rondes van 8 km en een van 5k m ging op een toch wel vrij zwaar
				maar schitterend parcours. Na 2km neemt Sven het voortouw en ik pik aan en
				al snel nemen we een mooie voorsprong en heb ik aan Sven de ideale
				gangmaker. Aan het begin van de 2de ronde geef ik Sven het sein om solo
				verder te gaan want dit tempo kon ik onmogelijk blijven aanhouden. Daar
				mijn voorsprong op mijn naaste concurrent Ruud Doodeman bij de M40
				voldoende was heb ik er een lekkere duurtraining van gemaakt en genoten van
				de prachtige omgeving met overigens in de laatste ronde nog een uiterst
				zware loopstrook van ruim 1km in het losse zand in de duinen. Zo word ik na
				Sven zeer verdienstelijk 2de en kaapt de JP Brigade weer het meerendeel aan
				prijzen mee naar huis. Effenaf een wederom schitterend weekend met deze
				fantastische loopkliek.
			</p>
		</article>
		<article>
			<header class="report-header">
				<h3 class="report-title">
					Maasrun Lanaken (BE) - 10 km
				</h3><span class="report-date">27/09/2009</span>
			</header>
			<p class="report-content">
				Onder een weeral stralend najaarszonnetje trok ik samen met
				trainingsmakkers Serge Gerits (wedstrijddebuut vandaag), Robby Houben en
				Chris C&amp;C Schepers naar Lanaken voor deze 8ste Maasrun. Mijn vaste
				reisgezel Chris Moreau moest helaas forfait geven wegens rugklachten. Nadat
				ik afgelopen week door werkzaamheden thuis amper had kunnen trainen was het
				gissen geblazen hoe ik vandaag mijn 4de wedstrijd op 4 weken zou verteren.
				Na een weeral snelle 1ste km (3:05) zit ik in de kopgroep der favorieten
				met Frank Bollen, Robby, Ron Wijnen en Luc Borghoms. Iets voor het 2km punt
				(6:23) moet ik de rol voorin lossen en word iets verder ingehaald door het
				viertal Roger Heiligers, Chris, Juan Planas (na 6 maanden inactiviteit
				terug) en Willy Peter. Roger Heiligers, zeer sterk lopend, plaatste pal op
				het 5 km punt(16:45) een versnelling en ik kon als enige aanpikken maar
				moest toch diep in mijn arsenaal putten om hem te blijven volgen. Bij km 8,
				iets voorbij het centrum van Lanaken waar het gezellig druk was, moest ik
				een gaatje laten vallen en moest in de laatste km nog alles geven om Willy
				Peter en Juan af te houden en zo toch knap 5de (1ste M45)te worden in een
				voor mij toch onverwacht goede tijd van 34:18min in deze warme en toch
				zware Maasrun. Robby word achter Frank Bollen 2de en Chris 8ste. Serge
				eindigd knap 17de bij zijn debuut en staat zelfs op het podium bij de M35.
			</p>
		</article>
		<article>
			<header class="report-header">
				<h3 class="report-title">
					Groene Campus Halve Marathon<br>
					Deurne (NL) - 21 km
				</h3><span class="report-date">20/09/2009</span>
			</header>
			<p class="report-content">
				Op uitnodiging van <i>Atletenmanager</i> Lau Joosten trokken Chris en ik
				vandaag weer richting Deurne waar we samen arriveren met het sympathieke
				HEAK trio Ronny Agten, Ricky Meylaers en Peter Kelchtermans. Vorig jaar
				liep ik hier nog een schitterende tijd (1:12:20) maar vandaag wist ik dat
				ik bijlange niet klaar was om in de buurt van die tijd uit te komen, mede
				dat ik toch te weinig training (lange duurlopen) en ik vreesde dat de
				schuur en verfwerken deze week toch wel hun tol zouden eisen. Zeer sterk
				deelnemersveld bij de start en de 1ste km verliep nog vrij vlot in 3:20min
				in een omvangrijke groep. Bij de tweede kilometer moest ik de rol al lossen
				en kon zelfs niet aanpikken bij Jo Peeters die me passeerde en wist toen
				dat deze halve marathon een aartsmoeilijke klus zou worden in ook nog warme
				weersomstandigheden. Heb Peter die een 10-tal meter achter mij liep laten
				aansluiten om niet alleen te moeten lopen maar Peter had blijkbaar ook geen
				al te goede dag en liet meermaals een gat vallen. Na 10km (35:09) ging het
				nog vrij behoorlijk maar ik zag er het nut niet van in nog zo lang alleen
				te lopen en liet Peter passeren en wachtte trainingsmakker Chris op. Nam
				Chris op sleeptouw om nog te proberen een nieuw persoonlijk record voor hem
				te lopen maar het liep voor ons beiden alsmaar krampachtiger en samen komen
				we in een niet denderende 1:18:32 over de meet en worden beide nog 2de in
				onze categorie.Zware wedstrijd maar na enkele Duvelkes was ik weer
				gerecupereerd :).
			</p>
		</article>
		<article>
			<header class="report-header">
				<h3 class="report-title">
					Brouwerijloop Alken (BE) - 10 km
				</h3><span class="report-date">13/09/2009</span>
			</header>
			<p class="report-content">
				Vandaag samen met trainingsmakker Tom Heusdens vertrokken naar Alken voor
				deze wedstrijd van de Haspengouw Challenge waar Tom nog uitzicht heeft op
				het eindklassement. Voel bij het inlopen dat de benen niet soepel maar loom
				en zwaar aanvoelen, zal te maken hebben met het schuren van mijn plafond in
				de living van gisteren en de ganse voormiddag; of misschien toch van het
				uitmuntende barbeceufeest van mijn werkgever naar aanleiding van het 15
				jarig jubileum van Alracon afgelopen vrijdag :). De start was alleszins
				vlot want de eerste km'ters verliepen vrij snel, 1ste kilometer in 3:06 en
				de tweede in 6:21min. Latere winnaar Tim Stessens was zoals altijd snel
				ribbedebie en daarachter vormde zich een groep met Tom, Jeroen Hendrickx,
				Chris Wouters (zeer sterk lopend laatste tijd), Pascal van Marcke, Tom
				Salden, Ronny Janssen en ik. Na 2,5 km nemen Tom en Jeroen afstand en Jelle
				Bertels komt aansluiten bij Chris, Pascal en mij, Tom Salden geeft er de
				brui aan. Vervolgens neemt Jelle ook afstand van Chris en mij en van Pascal
				is helemaal geen sprake meer (uitgestapt?). Ik heb nog tot de 7de kilometer
				achter Chris aangehangen, kon echter geen meter overnemen en heb nog drie
				zware kilometers afgehaspeld met precies lood in de benen maar had bij
				aankomst nog een vrij behoorlijke tijd van 33:44 min waar ik uiteraard best
				tevreden mee was. Tom word 3de en loopt nog een razendsnelle laatste km in
				3:09min en maakt met nog twee wedstrijden te gaan een grote kans op
				eindwinst.
			</p>
		</article>
		<article>
			<header class="report-header">
				<h3 class="report-title">
					Nacht van Maarland (NL) - 10 km
				</h3><span class="report-date">05/09/2009</span>
			</header>
			<p class="report-content">
				Deze Nacht van Maarland, waar ik voor het eerst deelnam, stond met stip
				genoteerd voor mijn echte come-back na mijn blessure. Dus samen met
				loopmakker Chris naar deze wedstrijd, tevens thuisbasis van Roger 'Rabbit'
				Rousseau en 'Jogger Jo' Schoonbroodt, die bekend staat als een zeer snelle
				en uiterst gezellige wedstrijd, zeker na afloop. Bij de inschrijving zie ik
				buiten Roger nog enkele snelle mannen als Patrick Delait en Ron Wijnen. Ik
				zei tegen Chris dat ik in mijn wedstrijdbegin deze mannen zolang mogelijk
				zou proberen te volgen. Dus bij het startschot waar Roger als 1ste
				wegschoot gevolgd door Patrick,Ron,Iwan Theunissen en ik was het uitkijken
				hoelang ik stand kon houden. Na de 2de ronde, van de 8 te lopen rondes,
				moest Iwan lossen en ik kreeg het ook verdomd moeilijk om bij dit 3-tal te
				blijven. Op het laatst van de 4de ronde zat ik door mijn beste krachten
				heen om het snelle tempo van deze gasten te blijven volgen. Op karakter en
				in mijn eigen tempo was mijn prioriteit nu achter deze toch te verwachte
				top drie mijn 4de plaats veilig te stellen, hetgeen me ook lukte in een
				toch wel heel behoorlijke tijd van 33:31. Ron was iets sneller in de spurt
				dan Roger en Patrick en Chris word verdienstelijk 7de in 34:57. Na de
				wedstrijd was het zo gezellig aan het buffet waar ik met manager Thieu, die
				net voor de start arriveerde, zo druk aan het nakaarten was dat ik de
				prijsuitreiking volledig miste en dankzij Jogger Jo toch nog omstreeks 23u
				mijn 1ste M45 prijs in ontvangst mocht nemen en rond 0u30 pas thuis
				arriveerde.
			</p>
		</article>
		<article>
			<header class="report-header">
				<h3 class="report-title">
					Ereprijs Freddy Feytons<br>
					Gotem (BE) - 10 km
				</h3><span class="report-date">23/08/2009</span>
			</header>
			<p class="report-content">
				Eindelijk!!! Precies 4 maanden en 18 dagen was het geleden dat ik mijn
				laatste wedstrijd liep op de marathon in Rotterdam waar ik helaas het einde
				niet haalde. Normaal was mijn come-back gepland op de Nacht van Maarland
				maar Trainer JP Paumen had van de organisatie van de Ereprijs Freddy
				Feytons een uitnodiging gekregen om er met een aantal atleten te starten.
				Dus trokken we gisteren met liefst 10 atleten van de Paumen Brigade
				richting Gotem. Echt veel zin had ik niet in deze wedstrijd daar ik daags
				tevoren een dagje aan zee in Blankenberge en 's avonds nog een 25 jaar
				huwelijksfeest van een werkmakker had (met het nodige vocht), dus de
				voorbereiding was niet ideaal. Zonder een meter te hebben ingelopen (had ik
				totaal geen zin in) was de temperatuur rond het startschot ook nog eens
				28&deg; en dat ook nog op een heuvelachtig parcours. Ik wist echt niet wat
				te verwachten van deze wedstrijd en nadat de 1ste km in een soort
				aanloopronde in 3:20 verliep ging ik toch wijselijk gas terugnemen. Er
				ontstond een kopgroep van 10 atleten waaronder 5 Paumen mannen en
				daarachter het trio Guido Boghe, maatje Chris Moreau en ik. Ik nam het
				meeste kopwerk en probeerde een tempo van 3:30/km aan te houden en dat
				lukte behoorlijk. In het stuk vals plat nam Guido telkens over en in de 2de
				ronde passeerden we nog 2 atleten. Ik kreeg het in de laatste ronde toch
				moeilijk(was het de hitte of de drank gisteren) en was blij dat ik de
				streep in zicht kreeg. Chris moest in de laatste 300 meter lossen en in de
				spurt was mijn pijpke uit om Guido Boghe wat weerwerk te bieden. Zo passeer
				ik als 10de (35:23) de finish en mag ik zeer tevreden terugblikken bij mijn
				come-back wedstrijd. De Paumen Brigade doet het overigens uitstekend en
				palmt de top 5 plaatsen in. Trainer JP himself loopt zelf ook een
				uitstekende wedstrijd en word 29ste in 40:06, chapeau trainer. Na de
				wedstrijd is het weer als vanouds supergezellig met de lekkere Grimbergen
				en met de loopmakkers Pietro en Buda Tasso. Nog samen op de foto met
				ex-wereldkampioen veldlopen van 1977 Leon Schots en Pietro Fistetti.
			</p>
		</article>
		<article>
			<header class="report-header">
				<h3 class="report-title">
					Fortis Marathon Rotterdam (NL) - 42 km
				</h3><span class="report-date">05/04/2009</span>
			</header>
			<p class="report-content">
				Mijn ambitie om een goede marathontijd te lopen waren na een week kommer en
				kwel met maag (of darm?) problemen fel geslonken. Toen ik vanmorgen met
				manager Thieu, zus Christiane en Chris rond half 7 richting Rotterdam
				vertrok was het voor mij een groot vraagteken hoe deze voor mij toch niet
				favoriete afstand zou aflopen. Weersomstandigheden waren alvast ideaal,
				goede temperatuur, weinig wind echt perfect. Maar na de eerste drankpost na
				5 km te hebben gepasseerd wist ik al dat dit een aartsmoeilijke opdracht
				zou worden, mijn maag en darmstelsel reageerde niet als normaal op het
				water dat ik dronk. En toen ik na 10km (38:00) eindelijk een juist groepje
				had gevonden en toch nog altijd op schema lag voor 2u40min probeerde ik er
				toch maar voor te gaan. Na 15km (56:58) kreeg ik het ontzettend moeilijk om
				bij dit toch ideale groepje te blijven en mijn maagpijn werd steeds
				ondraaglijker. Tja, daar loop je dan, er alles voor gedaan, goede
				voorbereiding achter de rug en na een kl*te week alles om zeep. Toen Chris
				bij mij kwam (op de 19de km) had ik ook het besluit genomen, hoe moeilijk
				ook, om bij de 26ste kilometer, waar Thieu en Christiane stonden, uit de
				wedstrijd te stappen. Heb Chris nog geprobeerd op sleeptouw te nemen maar
				het was volledig op bij mij. Mijn benen voelden aan alsof ik een ganse
				marathon erop had zitten. Misschien ook nog niet gerecupereerd van mijn
				halve marathon in Venlo, 14 dagen eerder. Zo zal ik tevreden moeten zijn
				met 2:44:56sec die voor eeuwig in mijn marathontabel zal blijven staan,
				want ik zie mij geen marathon meer lopen. Chris loopt overigens een prima
				tijd alsook een nieuw persoonlijk record van 2:47:52. Nu ga ik enkele dagen
				rust inlassen maar eerst eens langs de Dokter passeren.
			</p>
		</article>
		<article>
			<header class="report-header">
				<h3 class="report-title">
					Venloop 1/2 Marathon (NL) - 21 km
				</h3><span class="report-date">22/03/2009</span>
			</header>
			<p class="report-content">
				Samen met kersvers Belgisch Kampioen veldloop Joeri Schoffelen, trainer JP
				en Chris Moreau trok ik vandaag met gemengde gevoelens richting Venlo voor
				mijn allereerste Venloop. Heb wat last van mijn knie en mijn rechterheup
				irriteert me ook al een tijdje, dus pilletje voltaren 75 zou dit euvel
				moeten verhelpen. Via Joeri mochten we gebruik maken van het atletenhotel
				waar alle toppers fijn in de watten werden gelegd :) Ik zag er vele
				ronkende namen en bij sommige daarvan had ik vandaag mijn wedstrijd
				afgestemd. Het was mijn bedoeling om met een groep met oa. de vandaag
				jarige Ronny Agten, Jos Lemmens, Erik Caluwaerts en co zo lang mogelijk mee
				te gaan en dan zou er wel een mooie tijd uit de benen geschud worden. En
				inderdaad, na enkele km'ters bleef er een groep van 12 over met Ronny, Jos,
				Erik, de zeer sterk lopende Juan Planas, Johan Schoors (man van Anja
				Smolders), de gebroeders de Ketelaere, Koen van Havermaet, Patrick Delait,
				Jurgen Austin-Kerl, oud Nederlands OlympieÃ«r Luc Krotwaar en ik. Het ging
				verdikke snel en op de 5km hadden we 16:25 en op de 10km hadden we 33:12.
				Massa's volk langs het parcours brachten een enorm enthousiasme, sfeer en
				ambiance teweeg waar je als loper echt de kriebels van krijgt, echt uniek
				in Venlo. Onder je borstnummer stond ook je voornaam vermeld en die heb ik
				ontelbare keren gehoord. Ondertussen passeerden we de 15km in 50min 25sec
				en bij een versnelling van de gebroeders de Ketelaere kreeg ik het moeilijk
				om het tempo te volgen en moest samen met Juan de groep lossen. Ik hoopte
				samen met Juan samen te blijven maar ook zijn tempo was me iets te snel.
				Het zouden nog zware km'ters worden maar gelukkig hadden we de wind die met
				momenten toch vrij spel had lekker mee in de eindfase. Trainer JP pepte me
				bij de 19de kilometer nog effe op en toen de Keniaanse Rebbie Koech me
				voorbij liep perste ik er nog eens alles uit om in haar spoor te blijven,
				toch nam ze enkele meters maar pal op de meet ging ik er nog over en loop
				zo toch een knap nieuw PR in 1:12:01 (netto).De 1u11 hoog waar ik stiekem
				op had gehoopt zal voor de volgende keer zijn. Joeri 1:06:59 en Chris
				1:16:30 (nieuw PR) lopen beide ook een sterke wedstrijd. Hopelijk
				verbeteren mijn blessuurkes en kan ik binnen 14 dagen vol aan de bak in
				Rotterdam.
			</p>
		</article>
		<article>
			<header class="report-header">
				<h3 class="report-title">
					Westzipfellauf T&uuml;ddern (D) - 10,150 km
				</h3><span class="report-date">08/03/2009</span>
			</header>
			<p class="report-content">
				Veel regen en wind toen ik rond 11u gans alleen richting T&uuml;ddern trok,
				makker Chris had afgelopen vrijdag een kleine ingreep aan zijn tanden laten
				uitvoeren en de rest nam een snipperdag. Ik liep er toch enkele
				dorpsgenoten van de AVT club tegen het lijf, Peter van der Have, JP Dirckx,
				Frank Simons en Christa Bloemen en ook Lode Raskin uit Diepenbeek was er
				met zijn loopmakker. Wat de concurrentie voor mij betrof zag ik buiten Ron
				Wijnen en good old Will Pepels geen bekende gezichten. De wederoptredende
				Roger 'Rabbit' Rousseau en Patrick Delait als ook trainingsmakker Michael
				van Dijck liepen de 1/2 marathon. Het was af te wachten of de beentjes fris
				waren na enkele zware km'ters weken. Het was gelukkig opgehouden met
				regenen maar de wind zou toch parten spelen op dit overigens nieuwe
				parcours van iets meer dan 10km. Na een snelle start van een onbekende
				Duitser (Austin-Kerl) pikte nog een Duitser(Schumann), Ron Wijnen en ik aan
				en de 1ste km ging razend snel in 3min 08sec. Na 2km had die gast al een
				100m voorsprong en toen Ron versnelde moest Schumann de rol lossen. Ron en
				ik deden om beurten en soms tegen de felle wind kopwerk en we diepten onze
				voorsprong beetje bij beetje uit op een groepje met oa Will Pepels en Jos
				Christ. Toen Ron het in de laatste km'ters wat moeilijk had om over te
				nemen zag ik dat Will dichterbij kwam en ik voerde het tempo wat op. Zo kon
				ik Ron voorblijven en eindig mooi 2de in toch knappe tijd van 33.53min.
				Benen waren dus toch prima vandaag, en met een pet van Brooks als prijs
				tevreden huiswaarts.,
			</p>
		</article>
		<article>
			<header class="report-header">
				<h3 class="report-title">
					Midwinterjogging Kiewit - 10 km
				</h3><span class="report-date">22/02/2009</span>
			</header>
			<p class="report-content">
				Nadat we afgelopen vrijdag met de JP Paumenbrigade lekker een mosselsouper
				hadden genuttigd waren we vandaag ook goed vertegenwoordigd op de
				Midwinterjogging. Het was er mijn 1ste deelname en ik moet zeggen, goed
				georganiseerde wedstrijd op een overigens mooi vlak parcours en waar liefst
				611 deelnemers aan de start stonden. Trainer JP was ook meegegaan om zijn
				atleten, Sven, Joeri, Chris, Chris en Celin&egrave;,Wim en ik tactische
				richtlijnen te geven :) Na een rustige start bleven we na een 3tal km met
				7atleten over waaronder Sven, Joeri, Chris C&amp;C en ik. Na km 5 (16:50)
				gaf Joeri die samen met Sven de topfavoriet was het signaal aan Chris en
				mij dat hij het tempo een 2tal min ging opdrijven en dat we moesten
				aanpikken. Het was effe bijten maar het plannetje van Joeri klopte perfect.
				Zo hadden we een gat van 30meter geslagen en weg waren we onder ons vieren.
				Sven en Joeri liepen zij aan zij over de meet en ik word 3de voor Chris die
				in de voormiddag nog een fietstraining met Celin&egrave; had afgewerkt en
				in de laatste km bij mij moest lossen. Chris loopt een nieuw PR (34:41)en
				word 7de en Wim werkt naarstig aan zijn come-back.
			</p>
		</article>
		<article>
			<header class="report-header">
				<h3 class="report-title">
					Overmuntheloop Urmond (NL) - 10,349 km
				</h3><span class="report-date">01/02/2009</span>
			</header>
			<p class="report-content">
				Exact 27 dagen na mijn zware tuimelpartij en ribbenkneuzing stond ik
				vandaag aan de start in Urmond. Wedstrijd van 3 rondes van 3,450km. Chris
				Moreau, Chris en Celin&egrave; (C&amp;C Running) en ik reden naar deze
				altijd gezellige wedstrijd met zijn oerbekende tombola achteraf.
				Trainingsmakkers Joeri Schoffelen (topfavoriet en in uitstekende doen), Wim
				Bullen, Pietro Fistetti (jammer genoeg rugblessure en niet kunnen starten)
				en Buda waren ook aanwezig. Na een snelle eerste km in 3:02 bleven Joeri,
				topmaster en Heaker Ronny Agten, Chris C&amp;C en ik over gevolgd door good
				old Will Pepels. Na 2km in 6:18 ging het mij toch iets te snel en moest gas
				terugnemen en zag iets later Chris en Ronny ook lossen bij Joeri. In het
				begin van de tweede ronde had Chris een dertigtal meter voorsprong op mij.
				Ik kreeg het gat niet gedicht op de zeer sterk lopende Chris, ook op het
				stuk vals plat waar de wind pal in het gezicht stond deed ik een poging om
				dichterbij te sluipen maar helaas, Chris was sterker als ik vandaag. Joeri
				wint zoals verwacht de wedstrijd voor de immer sterke master Ronny, Chris
				3de en ik 4de. Chris Moreau pitst liefst 01:45 van zijn tijd van vorig jaar
				af en word 7de.
			</p>
		</article>
		<article>
			<header class="report-header">
				<h3 class="report-title">
					Danikerbosloop Geleen (NL) - 10,5 km
				</h3><span class="report-date">04/01/2009</span>
			</header>
			<p class="report-content">
				Niet de Annendaal maar deze Danikerbosloop werd mede dat ik er een
				uitnodiging voor kreeg mijn 1ste wedstrijd van het nieuwe jaar, dus samen
				met Maat Chris Moreau ging het richting Geleen. Niet zo koud als andere
				dagen vanmorgen maar de wind was toch maar schraal en het parcours over 2
				rondes was met zijn hoogteverschil van 60m toch vrij pittig. De halve en de
				kwart marathon vertrokken gelijktijdig en Chris schoot zelfs als 1ste uit
				de startblokken :),en nadat we het bruggetje passeerden ging het
				onmiddellijk in stijgende lijn. Ik passeer Chris en krijg het gezelschap
				van Patrick Delait die de halve liep en samen namen we een kleine
				voorsprong. Eens boven heb ik de zeer soepel lopende Patrick laten gaan en
				ik had even tijd nodig om het goede ritme te pakken. In het onverhard
				gedeelte bergaf was het opletten geblazen omdat de weg er door de vrieskou
				er gevaarlijk bij lag. Mijn voorsprong werd ietsje groter en in de 2de
				ronde nam ik wat gas terug omdat ik toch net als vorige week op de Corrida
				weer wat last kreeg van mijn maag, misschien toch nog het Nieuwjaarsvocht
				dat parten speelde. Ik zag dat Chris zich op de achtergrond mooi weerde en
				knap 3de word. Voor mezelf deed het uiteraard deugd om het nieuwe loopjaar
				met een zege te beginnen op dit overigens prachtig parcours, pluim voor de
				organisatie en dat er hopelijk nog enkele mogen volgen.
			</p>
		</article>
		<article>
			<header class="report-header">
				<h3 class="report-title">
					Kerstcorrida Meeuwen (BE) - 12 km
				</h3><span class="report-date">27/12/2008</span>
			</header>
			<p class="report-content">
				Traditiegetrouw is deze, dit jaar barkoude, Kerstcorrida de afsluiter van
				een voor mij weer succesvol loopjaar. Weer veel volk en goede sfeervolle
				ambiance voor, tijdens en na deze wedstrijd van 6 rondes van 2 km. De JP
				Paumen brigade stond vandaag aan de start met de nieuwe singlets van
				C&amp;C Running. Na een zeer snelle start vormde zich een kopgroep van 5
				atleten, Sturbois, Marx, Hendrikx, Chris C&amp;C en ik. Chris moest na
				ronde 1 de rol lossen en ikzelf moest eraf aan het einde van ronde 3. Mijn
				maag waar ik al de hele week mee in de knoop lag begon me parten te spelen
				en kon het hoge tempo van de koplopers niet volgen. Trainer JP riep me toe
				om niet te forceren en ik kon toch nog een redelijk tempo aanhouden. In de
				4de ronde kwam me Vincent Nardozza, die de speedrun van 5km had meegelopen,
				nog voorbij en ik kon even aanklampen maar niet lang. In de laatste ronde
				kwam Chris nog vervaarlijk opzetten en moest nog alles geven om hem juist
				achtermij te houden en zo mooi 5de te worden in 39.50min, 2sec sneller als
				vorig jaar. De overige trainingsmaten deden het overigens allemaal
				uitstekend. Zelfs mijn harde supportersclan liet zich iedere ronde duchtig
				gelden.
			</p>
		</article>
		<article>
			<header class="report-header">
				<h3 class="report-title">
					Off Road Duathlon Weert (NL) -<br>
					6 x 1,5km lopen en 6 x 2,5km fietsen
				</h3><span class="report-date">25/10/2008</span>
			</header>
			<p class="report-content">
				Voor de 2de keer namen Alexander Louwers en ik deel aan deze koppelcross
				wedstrijd in Weert op een mooi parcours achter het zwembad van de Ijzeren
				Man. Triathlonvereniging Weert organiseerde deze wedstrijd voor de 12de
				keer. Bedoeling was om weer ietsje beter te doen dan vorig jaar(3de)en het
				favoriete duo Adriaans-Steuten die al drie jaar op rij wonnen het vuur aan
				de schenen te leggen. Na een snelle eerste ronde in 4:51 kwam ik samen met
				Pieter Adriaans en de 16-jarige Juul Kruijs die overigens Nederlands
				kampioen duathlon en triathlon is en die samen met Alexander's broer Jaimie
				deelnam binnen om vervolgens Alexander aan te tikken voor zijn 1ste ronde.
				Na afloop van zijn ronde hadden we 35 seconden achterstand op het duo
				Adriaans-Steuten en zij zouden dit niet meer uit handen geven en zo
				eindigen we toch knap 2de, bijna een minuut sneller als vorig jaar. Mijn
				overige rondetijden: 5:08 - 5:20 - 5:20 - 5:23 - 5:21. Prima
				intervaltraining. Nu volgt er een rustige periode met enkel wat rustige
				duurloopkes om tegen half december weer terug op te bouwen.
			</p>
		</article>
		<article>
			<header class="report-header">
				<h3 class="report-title">
					Rondje Bergen 21Km (NL)
				</h3><span class="report-date">05/10/2008</span>
			</header>
			<p class="report-content">
				Voor deze lange trip naar Bergen Aan Zee (236km) konden we rekenen op de
				goodwil van Jonathan's schoonvader Jean op zijn Opel Vivaro waar we vlot
				met onze 7 atleten ingingen. Gezelligheid troef in de bus en de 2u35min
				durende reis vloog razendsnel om. Rond 16u aangekomen bij Atie Zwagerman
				was het drummen geblazen om de juiste kamer te vinden waar we met zijn
				allen trachten Trainer JP te ontwijken voor zijn luidruchtigheid van vorig
				jaar. Gelukkig had Atie alles voorzien en JP kreeg zijn eigen kamertje.
				Snel omkledend gingen we een 40min duurloop doen richting strand waar een
				ongelooflijke sterke wind het ons vrij pittig maakte, zelden gezien. Na een
				verkwikkende douche ging het richting Bergen om onze hongerige magen te
				vullen bij den Italiaan. Na een heerlijke maaltijd met rode wijn treffen we
				nog onze Belgische international en AZ speler Gill Swerts die daags
				voordien tegen Sparta nog had gescoord en geblesseerd uitviel, leuk
				babbeltje geslagen met deze sympathieke gast. Om het eten door te spoelen
				werd het Bruin Kaffee opgezocht voor de Belgische biertjes oa mijn merk
				Duvel. Na nog naar het Zeepaard en bij Gusto te zijn langsgeweest werd het
				toch tijd om de bedstee op te zoeken. 's Morgens bij het heerlijke ontbijt
				en wat hoofdpijn vielen de weersomstandigheden ferm tegen, felle wind en
				hevige regen. Aangekomen in Bergen bij het ophalen van onze gereserveerde
				startnummer bleek eens te meer hoe populair Trainer JP er is. Door de
				speaker word hij direct voor de micro gesleurd voor een interview, peanuts
				voor onze Mister Bergen. Onder erbarmerlijke omstandigheden gaat de 10 km
				van start om 12u40. De speaker herhaalt meermaals dat in het bosgedeelte
				het parcours er zeer slecht en gevaarlijk bijligt. Robby, Tom, Chris en
				Jonathan doen het uitstekend en eindigen respectievelijk 2de, 4de, 5de en
				7de. Chris zelfs winnaar bij de M40. JP, Sven en Michael, die zondagmorgen
				arriveerden, en ik starten om 13u aan onze 21km. Na amper 2km was ik al
				zegezeker in mijn categorie nadat ik mijn naaste concurrent Ruud Doodeman
				in het bosgedeelte zag lossen. Ik heb er een lekkere training van gemaakt
				en in de gietende regen genoten van dit prachtige parcours en eindig mooi
				algemeen 4de. Sven wint de wedstrijd in heel knappe tijd van 1:10:09. JP
				wint bij de M50 en wordt knap 8ste. Michael wordt 10de. De Paumen-Brigade
				is dus zeer succesvol in deze 29ste editie die onder de meest slechte
				weersomstandigheden ooit werd gelopen. Met deze fijne loopkliek hebben we
				er toch weer een heel fijn weekend van gemaakt en we keren volgend jaar
				zeker weer terug om organisator Jan Bak weer te ontmoeten.
			</p>
		</article>
		<article>
			<header class="report-header">
				<h3 class="report-title">
					Maasrun Lanaken (BE) - 10 km
				</h3><span class="report-date">28/09/2008</span>
			</header>
			<p class="report-content">
				Onder een net als vorig jaar stralend najaarszonnetje trokken Chris en ik
				naar Lanaken voor een weeral succesvolle 7de Maasrun editie. Voor mij
				eigenlijk een Haasrun want ik had Chris beloofd om hem eens te hazen op een
				10 km wedstrijd en we hadden deze uitgekozen om voor hem een tijd te lopen
				rond de 34:30. Drukte van jewelste bij de start met weerom vele bekende
				gezichten, teveel om op te noemen natuurlijk. Ik zou tempo 3:27 pers km
				moeten aanhouden en na de 1ste km in 3:20 zaten we al alleen. Will Pepels
				kwam ons nog voorbij bij de tweede kilometer en Vincent Nardozza had
				blijkbaar een slechte dag en stapte uit na 2,5km. Het ging vrij lekker
				langs het kanaal en we bleven uitstekend op schema. Toen we de weg langs
				het kanaal verlieten en het bergop ging begon de motor bij Chris wat te
				sputteren en na 7 km waar het toch weer bergopwaarts ging heb ik Chris
				meermaals moeten oppeppen om me te blijven volgen. Laatste km'ters jammer
				wat tijd moeten inboeten, maar Chris mag tevreden zijn op dit toch door hem
				onderschatte parcours met zijn tijd van 35:11. Komend jaar zal hij geen
				haas meer nodig hebben om zijn beoogde doel te bereiken. Trainingsmakkers
				Joeri en Robby worden knap 2de en 3de achter winnaar Frank Bollen, Chris
				Schepers (C&amp;C Running) 12de en vriendin Celine 38ste.
			</p>
		</article>
		<article>
			<header class="report-header">
				<h3 class="report-title">
					Campus 1/2 Marathon Deurne (NL) - 21 km
				</h3><span class="report-date">07/09/2008</span>
			</header>
			<p class="report-content">
				Op uitnodiging van Lau Joosten en via clubmaat Rudi trokken Chris en ik
				naar Deurne voor deze 1/2 marathon, een parcours van 3 rondes. Ik wist niet
				wat te verwachten van deze wedstrijd, ten 1ste zou mijn kuit deze afstand
				aankunnen, ten 2de mijn knie die me al de hele week felle pijnscheuten
				bezorgde en ten 3de zou ik de zware Memorial avond al goed verteerd hebben
				:) Toch maar pilletje voltaren 75 voor het vertrek thuis ingenomen. Bij de
				start zie ik toch dat er een sterk deelnemersveld is met onder andere het
				sympathieke HEAK Team Ronny, Ricky, Peter en Karel (10km), Ron Wijnen,
				clubmaat Hail&egrave;, Jo Peeters en Tsjech Rosta Kolich. Na de eerste
				kilometer in 3:20 vormden we een kopgroep van 7 atleten. In deze toch vrij
				zware wedstrijd waar de wind bij vlagen hardnekkig tekeer ging deed Jo het
				meeste kopwerk. Ik zelf was al vrij content dat ik bij deze 6 mannen kon
				meepeddelen. Na 10 km (33:59),vond Ronny in de 15de km (51:21) het
				welletjes en hij muisde ervan door. Niemand kon aanpikken en voor Ron was
				deze versnelling er teveel aan. Onder ons vijven zou er gebikkeld worden
				voor de ereplaatsen. Ricky plaatste een demarrage bij het ingaan van de
				laatste km en ik pikte aan en hij riep me toe dat ik moest versnellen, ik
				nam zowaar enkele meters en kon dit tot op de streep volhouden en loop zo
				totaal onverwacht naar een prachtig nieuw PR in 1:12:20. Rudi word knap
				6de(1:12:33), Chris ook een nieuw PR 9de(1:17:04) en clubmaat Michael van
				Dijck 14de in 1:20:24. Na de receptie en de uitreiking worden we nog
				uitgenodigd om een hapje te gaan eten. Uitstekend georganiseerde wedstrijd
				om volgend jaar zeker en vast weer naartoe te trekken.
			</p>
		</article>
		<article>
			<header class="report-header">
				<h3 class="report-title">
					Haarderluip Borgharen (NL) - 10 km
				</h3><span class="report-date">17/08/2008</span>
			</header>
			<p class="report-content">
				Na alweer een jaartje ouder te zijn geworden en een categorie hoger(M45)
				trok ik vandaag zonder Maatje Chris (zonnen in Torrevi&egrave;ja)naar
				Borgharen bij Maastricht. Deze wedstrijd waar ik vorig jaar 2de werd en
				mijn PR liep (32:42) en nipt naast de 500 euro premie greep zou dit jaar
				heel sterk bezet zijn mede doordat er weer een premie voor de 1ste plaats
				was van 500 euro. Bij het inlopen samen met trainingsmakkers Joeri en Ronny
				kwamen we enkele kleppers tegen, Patrick Stitzinger, Nederlands topper en
				de Belg Stefan van den Broek. Het zou duidelijk worden dat het tussen deze
				twee zou gaan voor de zege met Joeri als outsider. Andere sterke atleten
				zoals de vandaag jarige Erik Caluwaerts(die samen met Stefan uit Lier de
				verre trip maakte), Ron Wijnen, Remko Roumen, Patrick Delait, Iwan
				Theunissen, Ronny en ik zelf :) zouden strijden om de ereplaatsen. Na de
				1ste km in 3:20 waren Patrick, Stefan en Joeri al vliegen gevolgd door het
				vernoemde 7 tal. Bij het begin van de 2de ronde moest Delait spijtig
				afhaken wegens een verrekking in de bil. Na de vijfde kilometer riep Erik
				(duidelijk de sterkste) me toe dat het sneller moest gaan, maar ik kon niet
				echt overnemen. Hij nam enkele meters en ik probeerde aan te klampen en de
				rest moest er allemaal vanaf. Erik diepte zijn voorsprong stelselmatig uit
				en ik nam ook een mooie marge op de rest van de groep. Uiteindelijk
				behaalde ik een mooie 5de plaats en 1ste M45 in dit toch wel sterk
				deelnemersveld in een knappe tijd van 32:48.
			</p>
		</article>
		<article>
			<header class="report-header">
				<h3 class="report-title">
					Ortis Euregio'Athlon Butgenbach (BE) - 11 km
				</h3><span class="report-date">08/08/2008</span>
			</header>
			<p class="report-content">
				Vandaag stond er de verre verplaatsing richting de Ardennen op het menu. In
				het Duitstalige grensgebied Butgenbach koos ik samen met Chris deze 11km
				wedstrijd rond het Meer van Butgenbach uit. Ruim op tijd vertrokken waren
				we toch pas 45min voor aanvang van de wedstrijd ter plaatse, mede door het
				noodweer dat iets voorbij Maastricht losbarste. 'Manager' en chauffeur
				Thieu had amper zicht op de wolkbreuk en de snelheid op de autoweg werd
				beperkt tot 60km/uur. Gelukkig hadden we voorinschrijving gedaan maar
				natuurlijk was ik weer iets vergeten, namelijk mijn eigen championship!!!
				Terug opnieuw kunnen inschrijven en van inlopen was er al helemaal geen
				sprake mede dat juist voor de start de hemelsluizen royaal open gingen, het
				water kwam met bakken uit de lucht vallen. Na enkele razend snelle km'ters
				(1km 3:06 en 2km 6:22) trok de winnaar Kiplagat ervan door als een speer
				waar zelfs Eric Gerome geen antwoord op had. Ik zelf moest ook naar adem
				happen op dit overigens enorm prachtig parcours waar alles inzat, constant
				bergop en bergaf, plankenpaden, door het bos, over smalle bruggetjes,
				gladde paadjes met grote waterplassen, kortom gewoon genieten. Na km 5 in
				16.14 hing ik aan een wagonnetje van 5 met allemaal jonge gastjes, ik dacht
				als ik hier kan blijven volgen loop ik een geweldige tijd. Na km 10 in
				32:58 bleef ik met de Duitser Forneck over en die was me iets te sterk in
				de spurt. Word zo knap 1ste M45 en was heel tevreden met deze voor mij
				beste prestatie van het jaar op een heel zwaar parcours. Chris is 21ste en
				1ste M40, zeer knap Chris. Nadat we op de grote parkeerweide, die tot ene
				grote modderpoel werd herschapen, veel problemen hadden om weg te geraken
				was het 00u45 eer dat we thuis arriveerden.,
			</p>
		</article>
		<article>
			<header class="report-header">
				<h3 class="report-title">
					Baalse Kermisloop (BE) - 10 km
				</h3><span class="report-date">25/07/2008</span>
			</header>
			<p class="report-content">
				Vandaag met Chris en Tom in zeer warme omstandigheden vertrokken richting
				Baal van onze veldritlegende Sven Nys. Eigenlijk geen loopweer maar deze
				best gezellige wedstrijd van 4x 2,5 km wou ik toch niet missen. Na km1 in
				3:10 nam Jos Lemmens het commando gevolgd door Bart Lieckens, Dries van
				Hoof, Erik Caluwaerts en mezelf. In het begin van de 2de ronde moest ik het
				tempo wat laten zakken en zag dat Eric ook een gaatje liet vallen. Kon
				redelijk goed mijn tempo aanhouden en kon Erik die 100m voor mij liep goed
				in het vizier houden. Achter mij kwam Wesly Van de Gaer opzetten maar die
				kreeg het in de laatste ronde ook moeilijk, wie niet trouwens in deze
				warmte. En zo eindig ik knap 5de in een voor mij niet verwachte eindtijd
				van 33:11. Chris is 13de in 35:11 en Tom liep in het begin van de 2de ronde
				het supporterslokaal van Sven Nys binnen om ijs voor zijn achillespees
				blessure te behandelen en een noodgedwongen opgave. Na de prijsuitreiking
				nog enkele trappistjes gedronken met supporter en fotograaf Pietro Fistetti
				en Leike Coninx.
			</p>
		</article>
		<article>
			<header class="report-header">
				<h3 class="report-title">
					Genkerrun (BE) - 10,9 km
				</h3><span class="report-date">06/07/2008</span>
			</header>
			<p class="report-content">
				Na de vele feestelijke festiviteiten de laatste weken, receptie school van
				dochter Lauren, proclamatie zoon Niels (allebei uitstekende prestaties), 50
				jarig feest van Baas B&egrave;r, babyborrel Lientje en gisteren nog
				babyborrel van Jonathan's zoon Nand, met wie ik vandaag samen met Tom naar
				nog eens een Belgische wedstrijd in Genk afreis om de vele witte vino's
				eruit te lopen. Namelijk de Genkerrun, wedstrijd van het Haspengouw
				Challenge Criterium, van 10,9 km. Vanmorgen bij het opstaan verdikke weer
				last van mijn onderrug, vermoedelijk opgelopen bij het zware verhuiswerk
				afgelopen vrijdag bij Chris Moreau (voor vrienden moet je iets doen
				h&egrave; :) en toch maar voor de zekerheid pilletje voltaren 75 genomen.
				Bij het inlopen even praatje geslagen met favoriet Juan Planas en de mannen
				van het Heak Team die de 1/2 marathon als training gingen lopen. Na de 1ste
				km (3:22) had de winnaar van de 1/2 Philippe Sturbois een 10tal meter
				voorsprong op Luc Nassen, Juan, Jeroen Hendrickx, Tom en ik. De beresterk
				lopende Luc was duidelijk te sterk en nam na 5km afstand van mij gevolgd
				door Tom op enkele meters. Ik liet Tom aansluiten en moest bij km 8 zelfs
				lossen bij de uitstekend lopende Tom die knap 2de eindigd, ik was zelf heel
				tevreden met mijn 3de plaats ondanks mijn rug die het op dit holder de
				bolder parcours toch zwaar te verduren had. Juan moest spijtig genoeg
				opgeven met maagproblemen en Jonathan word 27ste, zware babyborrel geweest
				gisteren :)
			</p>
		</article>
		<article>
			<header class="report-header">
				<h3 class="report-title">
					Bufferrun Bingelrade (NL) - 10 km
				</h3><span class="report-date">20/06/2008</span>
			</header>
			<p class="report-content">
				Met de nieuwste Tom(meke)Tom(meke)navigatie in Chris zijn 'mobilhome' zou
				het peanuts worden om vandaag de bestemming Bingelrade te bereiken voor
				deze 10km wedstrijd. Trainer JP himself ging ook mee als supporter en
				fotograaf. Hilariteit alom toen onze Tom na amper 1km rijden het noorden
				kwijt was. Na wat gefriemel aan het apparaat kregen we de mooie stem toch
				te horen nadat ze ons eerst nog in een soort inwijdingsmars van wielrenners
				gedropt had in de buurt van Windraak. Toch redelijk op tijd voor de
				inschrijving zag ik bij het inlopen geen concurrenten of snelle mannen.
				Kwam mij redelijk goed van pas want de frisheid is er na anderhalve maand
				vele overuren kloppen op mijn werk een beetje uit. Ik zei nog tegen Chris
				en Michael dat we vandaag wel eens top 3 zouden kunnen worden. Op dit toch
				niet geheel vlakke parcours was er direct na de start een venijnige helling
				en na de eerste kilometer (3:22) kwamen we bij de snel gestarte Julien van
				Montfort. Ik nam de leiding over met in mijn kielzog Jos Krist en Chris.
				Michael moest enkele honderden meters prijsgeven. Ik liet het tempo wat
				zakken (3:30) en met zijn drie&euml;n ging het richting finish. Ik was
				eigenlijk al zegezeker en hoopte dat Chris zolang mogelijk bij kon blijven
				om 2de te worden maar Jos Krist bleek een taaie klant voor hem. In de
				afdaling richting meet moest Chris helaas lossen en in de spurt klop ik Jos
				en schrijf zo na de Pepijnloop nu de Bufferrun na een zuinige zege bij op
				mijn palmares. Michael word 4de en 1ste bij de senioren.
			</p>
		</article>
		<article>
			<header class="report-header">
				<h3 class="report-title">
					Pepijnloop Echt (NL) - 10 km
				</h3><span class="report-date">06/06/2008</span>
			</header>
			<p class="report-content">
				De altijd gezellige Pepijnloop in Echt is een echte aanrader voor iedere
				atleet. Vandaag ging ik er met Chris en mijn manager Thieu in Chris zijn
				werkcamionette naartoe. De JP Paumen Brigade was weer goed
				vertegenwoordigd, Chris, Jonathan, Michael, Rudi en ik. De alom bekende
				Grijze Keniaan Jogger Jo loopt een rondje met ons in en om 20u knalt het
				startschot. Na de 1ste km in 3:15 zonderen Michel Van de Wall, Rudi en ik
				ons af en het zou duidelijk worden dat de zege naar dit genoemd trio zou
				gaan. Bij km 7 gaat Rudi er een ruk aan geven en Michel moet de rol lossen
				en ik moet ook een gaatje van 10m laten vallen. Het gat word echter niet
				groter en ik kom bij km 8 zelfs terug bij mijn loopmakker. Rudi weet dat ik
				in de spurt sneller ben dan hem en probeert een 3tal keren met een
				versnelling mij kwijt te spelen maar had snel door dat ik toch ene taaie
				ben :) In de spurt klop ik mijn kompaan en heb een mooie zege te pakken.
				Chris loopt weer geweldig en word 5de, Jonathan 8ste en Michael 9de.
				Gezellige babbel na de wedstrijd met de mannen en nadat het bier op was
				maar overgeschakeld op witte wijn.
			</p>
		</article>
		<article>
			<header class="report-header">
				<h3 class="report-title">
					Dwars door Beegden (NL) - 10 km
				</h3><span class="report-date">09/05/2008</span>
			</header>
			<p class="report-content">
				Vandaag trok ik met Chris richting Beegden, wedstrijd van 10km die deel
				uitmaakt van het Midden-Limburgs criterium van 7 wedstrijden. Deze
				wedstrijd gaat over 6 ronden en een aanloopstuk, en in iedere ronde is er 2
				maal een stuk vals plat. Bij de opwarming voelden Chris en ik ons niet echt
				super, wat loom mede door het warme weer en mijn benen voelde loodzwaar
				aan, misschien door mijn dagelijkse woon-werk fietstocht(20km)die ik vanaf
				deze week begonnen ben. Ik zag bij de start John Philipsen, Leon van
				Ravenstein en John van Bussel bij de favorieten voor de eindzege. Na de
				1ste van de 6 af te leggen ronden nemen trainingsmakkers John en Leon de
				leiding gevolgd door mij en John van Bussel. Na de 3de ronde moet Van
				Bussel 20meter prijsgeven en John en Leon proberen met mij meerdere malen
				een gat te slaan. Alhoewel ik het even moeilijk kreeg kon ik toch
				aanklampen. In de 4de ronde muist John er van onder en speel ik meerder
				malen haasje over met Leon. In de laatste ronde komt Van Bussel terug uit
				de achtergrond en sluit bij ons aan en het tempo gaat de hoogte in richting
				finish. Leon moet passen en in de laatste rechte lijn moet ik het in de
				spurt nipt afleggen tegen Van Bussel. Zo eindig ik als 1ste M40 in een tijd
				van 34.34min en Chris staat knap op het 3de schavotje bij de M35 in tijd
				van 36.08min. Na samen met Amigo Buda, die de 5km had gelopen, een paar
				Leffe's te hebben gedronken reden we ongewassen, groot minpunt geen
				douches, huiswaarts toe.,
			</p>
		</article>
		<article>
			<header class="report-header">
				<h3 class="report-title">
					Voorshoventer Natuurjogging (BE) - 11 km
				</h3><span class="report-date">27/04/2008</span>
			</header>
			<p class="report-content">
				Onder een stralend lentezonnetje trok ik vandaag met de fiets naar een
				wedstrijd in eigen dorp, het 4 km ver gelegen gehuchtje Voorshoven in
				Neeroeteren. Enkele vroegere loopmakkers van de KWB organiseerden deze
				wedstrijd, 2 rondes van 5,5 km, al voor de 23ste keer en wederom werd het
				een enorm succes. Wij waren bijna met de voltallige JP PAUMEN BRIGADE
				aanwezig o.a. Tom, Jonathan, Bart, Chris, Chris van C&amp;C Running,
				Trainer JP himself en ik. Chris en ik mochten van JP nog niet voluit gaan
				na onze succesmarathon van 14 dagen geleden en besloten er samen met JP een
				vlotte training van te maken(3.45min km).De overige mochten vrij en vrank
				hun kans wagen en buiten Jonathan die noodgedwongen halfweg moest afhaken
				eindigden we met zijn allen in de top tien. Winnaar Philippe Sturbois was
				echter zeer sterk vandaag. Chris C&amp;C 2de, Tom 3de, Bart 6de, JP 8ste,
				Chris 9de en ik 10de hadden genoten in deze mooie natuurloop en des te meer
				van de Westmalle Trippelkes met de vele vrienden achteraf in het
				Ontmoetingshuis.
			</p>
		</article>
		<article>
			<header class="report-header">
				<h3 class="report-title">
					Fortis Marathon Rotterdam (NL) - 42 km
				</h3><span class="report-date">13/04/2008</span>
			</header>
			<p class="report-content">
				Manager Thieu stond om exact 6u30 aan de deur om vervolgens
				trainingsmakkers Chris en de in laatste instantie ingeschreven Rudi
				'Hail&egrave;' op te pikken om richting Rotterdam te rijden voor toch een
				der mooiste marathons op deze aardbol. Na een prima voorbereiding wou ik
				vandaag weer iets beter doen dan vorig jaar in Antwerpen en onder de voor
				mij toch magische grens van 2u45 te geraken. Lee Towers zou met zijn You'll
				Never Walk Alone iedere atleet al voor het kanonschot kippevel bezorgen.
				Direct na de Erasmusbrug was het effe zoeken naar het juiste tempo en een
				groep om lekker mee te rollen. Na 5km(18.29)zat ik bij een Russin en een
				Spaanse die samen met haar hazen een mooi tempo hadden. Na 10km (36:29)en
				15km (54:26) kreeg ik toch de indruk dat dit tempo 3:39/km niet lang meer
				vol te houden was. Net voorbij het 15km punt kom ik bij Rudi die blijkbaar
				ook te snel gestart was en mij teken gaf dat hij zou uitstappen na 26km.
				Ben ongeveer 2km bij Rudi gebleven en toen hij moest afhaken kwam ik weer
				gans alleen te zitten, het bolde nog altijd redelijk goed en de halve
				marathon passeerde ik in 1:17:41. Alles verliep naar wens tot de 23ste km
				ik een steek in mijn rechterbovendij voelde. Uit ervaring wist ik dat het
				de musculus sartorius (kleermakersspier) was, Osteopaat Theo had ze vorige
				week nog behandeld, en moest noodgedwongen mijn tempo laten zakken en van
				daaraf begon mijn lange lijdensweg. Na 25km (01:33:03) en 30km (01:53:11)
				begon het tempo drastisch te verminderen en de pijn werd erger en erger.
				Het zouden nog 12 loodzware km'ters worden en ik was aan het rekenen
				geslagen. Ik moest die afleggen aan ongeveer 4.20 de km om aan mijn 2u45 te
				geraken. Na 35km (02:13:43) was het echt afzien en ik zag het echt niet
				meer zitten om de Coolsingel te halen. Maar de enorme massa volk langs de
				weg gaf me toch de nodige adrenaline om niet op te geven en na 40km
				(02:35:40) heb ik in de laatste 250m nog alles moeten geven om juist onder
				de 2u45 te eindigen. Volledig leeg werd ik na afloop zo duizelig dat ik
				door de plaatselijke Rode Kruis aan de baxters werd gelegd om terug boven
				water te komen. Droomtijd te pakken, maar dit zou weleens mijn allerlaatste
				marathon geweest kunnen zijn. En wat te zeggen van Gabber Chris Moreau, bij
				zijn marathondebuut loopt hij 2:51:36. Echt FENOMENAAL! Chapeau Chris. Maar
				eigenlijk verdient toch onze Trainer JP Paumen een grote pluim want zonder
				hem hadden we deze prestatie nooit kunnen verwezenlijken.
			</p>
		</article>
		<article>
			<header class="report-header">
				<h3 class="report-title">
					Posno-Sport 1/2 Marathon Weert (NL) - 21 km
				</h3><span class="report-date">30/03/2008</span>
			</header>
			<p class="report-content">
				Mijn laatste oefengalop voor de Marathon Rotterdam was vandaag deze 2de
				editie van de vernieuwde Posno 1/2 Marathon in Weert. Traject waarin 9
				viaducten verscholen zaten. Na net voor de start met de Belgische Topper en
				torenhoog favoriet Rik Ceulemans een babbeltje te hebben geslagen werd het
				plots erg donker boven Weert. Na de felle wind die zijn voor en nadelen had
				was de regenbui toch maar van korte duur. Na een snelle 1ste km in 3.11min
				zat ik na 5km (17:16) in een groep met Rik van Loon, Abdel Boukriniaa en 2
				Moldavische atleten die blijkbaar met een ganse bus aanwezig waren. Tempo
				lag redelijk hoog en had moeite om ook eens het voortouw te nemen. Na 10
				km(34.33min)moesten eerst Abdel en daarna ik een 10tal meter lossen maar in
				de afzink van een viaduct konden we beide terug aansluiten. De regenbui had
				me precies deugd gedaan want na 15km (52:01) begon ik me beter en beter te
				voelen. Langs de autoweg waar de wind pal op de neus stond moesten beide
				Moldavi&euml;rs, die toch samen met Rik veel kopwerk hadden verricht, na
				17km de rol lossen. In de laatste km'ters nam ik de rol over en probeerde
				Rik en Abdel van mij af te schudden. Rik moest enkele meters lossen maar
				Abdel was een taaie brok en groot was mijn verbazing toen in de achtergrond
				nog ene Moldavi&euml;r opdook en mij 300m voor de streep nog voorbij
				snelde. Kon hem echter nog remonteren en perste er nog een versnelling uit
				om uiteindelijk een prachtig nieuw PR te lopen in 01:13:29 en 1M40 en 4de
				totaal eindig. Gabber Chris Moreau loopt een prachtig 1/2 marathon debuut
				in 01:21:04. Hopelijk blijven we beide gezond en kunnen we binnen 14 dagen
				met veel vertrouwen richting Rotterdam trekken.
			</p>
		</article>
		<article>
			<header class="report-header">
				<h3 class="report-title">
					Westzipfellauf T&uuml;ddern (D) - 10 km
				</h3><span class="report-date">09/03/2008</span>
			</header>
			<p class="report-content">
				Na een intensieve trainingsweek stond vandaag de Westzipfellauf in mijn
				programma als voorbereiding op mijn marathon in Rotterdam. Samen met maat
				Chris en 'manager Thieu' vandaag dus richting Duitsland. In deze wedstrijd
				wou ik een sportieve revanche nemen op de organisatie na de perikelen van
				vorig jaar. Na een rustige start, 2km in 7:10, vormde zich een kopgroep van
				12 atleten. Na 5 km een versnelling van John Vaessen en ik pikte samen met
				Iwan Theunissen en Jos Krist aan. Het tempo ging omhoog en na 8km ging ik
				er nog een ruk aan geven want ik voelde dat ik de sterkste van het kwartet
				was. De wind blies echter ferm in mijn nadeel en ik liet het trio
				terugkomen om daarna in de laatste honderden meters naar een mooie zege te
				spurten in een niet zo denderende tijd van 35:08. Chris eindigt knap 10de
				in 38:14.
			</p>
		</article>
		<article>
			<header class="report-header">
				<h3 class="report-title">
					Upstairsloop Sittard (NL) - 10 km
				</h3><span class="report-date">24/02/2008</span>
			</header>
			<p class="report-content">
				Vandaag stond de 2de editie van de Upstairsloop te Sittard op mijn
				programma. Wedstrijd van 10km over 4 ronde op een vrij pittig parcours door
				het natuurgebied de Kollenberg. In elke loopronde zat op het laatste een
				afdaling gevolgd door een trappenpad van 24 trede en een pittig slotklimke
				naar de finish. Na de 1ste ronde is het tempo mij iets te snel en zie
				winnaar Bas Diederen, de Waal Charlier, Jean Herpers en Renzo Roumen
				uitlopen gevolgd door Marc van Erp die een 10tal meter voorsprong op mij
				heeft. In de voorlaatste ronde ga ik in de beklimming op en over Van Erp en
				krijg nog de hete adem van Wil Pepels in mijn nek maar word fraai 5de en
				2de master in tijd van 35:01. Veertien dagen na mijn rugblokkage mag ik
				zeer tevreden zijn met deze prestatie en kan ik weer 100% aan mijn
				marathonvoorbereiding werken.
			</p>
		</article>
		<article>
			<header class="report-header">
				<h3 class="report-title">
					Overmuntheloop Urmond (BE) - 10,349 km
				</h3><span class="report-date">17/02/2008</span>
			</header>
			<p class="report-content">
				Nadat ik vorige week geveld werd door een hardnekkige rugblokkage (lees
				twister) stond ik vandaag als bij wonder aan de start in Urmond. Osteopaat
				Theo van Haandel had dinsdag weer alles op zijn plaats gezet en woensdag
				kon ik weer de training hervatten, weliswaar niet op volle kracht maar was
				al blij dat ik weer kon lopen want het zag er vorig weekend niet al te best
				uit. Nadat ik enkele duurloopkes had gedaan besloot ik toch om vandaag
				samen met Trainer JP, Chris en Jonathan naar Urmond af te zakken. Weer vele
				bekende gezichten aan de start oa. trainingsmakkers Rudi, Joeri en Ronny,
				Heak duo Ronny en Ricky en JP Bekel&egrave;, JP Tergat, Christa, Theike,
				Buda en Schwarzenegger Pietro. Daar ik toch niet op volle sterkte kon lopen
				was het de bedoeling om samen met Trainer JP nieuwste loopaanwinst Chris te
				hazen aan tempo 3:40 km. Nadat de 1ste km iets te snel was (3.25km) had ik
				het tempo lekker te pakken en met in mijn kielzog JP, Chris, Theike Dreesen
				(prima Theike) en de Grijze Keniaan Jo die voordien al 6,9 km had
				afgeraffeld bereikten we exact op schema 3:40 km de finishlijn, van een
				perfecte haas gesproken h&egrave; mannen.
			</p>
		</article>
		<article>
			<header class="report-header">
				<h3 class="report-title">
					Annendaalloop Posterholt (BE) - 10,5 km
				</h3><span class="report-date">20/01/2008</span>
			</header>
			<p class="report-content">
				Traditiegetrouw is deze Annendaalloop mijn opener voor hopelijk weer een
				succesvol loopjaar. Dus ging ik vandaag met trainingsmakkers Ronny Weytjens
				en Joeri Schoffelen, die na 358 dagen wegens voetblessure weer eens een
				wedstrijd ging lopen, richting Posterholt. Nog vele gouwgenoten waren
				aanwezig o.a. JP Bekel&egrave;, JP Tergat, Theike Dreezen, Tasso Goudelis,
				Christa Bloemen en het 4 koppige Heak Team Ronny Agten, Rik Meylaers, Peter
				Kelchtermans en Karel Teunkens. Gabber Rudi 'Hail&egrave;' Smeets nam deel
				aan de halve marathon. Na de gezamenlijke start van de halve en kwart
				marathon en beuken tegen de felle wind bleef ik mooi in een kopgroep van 10
				man waaronder enkele mannen van de halve marathon, Delait, Hagedoren en de
				jonge Van Es. Na 4km moest eerst Ronny en even daarna Rik lossen in deze
				groep en na 6km werd het tempo voor Hagedoren en mij ook te machtig. Bas
				Diederen en Joeri springen vervolgens weg gevolgd door Patrick Heubel,
				Ronny Agten en het duo Van Es-Delait. Hagedoren kan mijn tempo niet volgen
				en met de wind in de rug probeer ik de 30meter kloof te dichten op het
				viertal maar kom geen meter dichterbij. Bas is iets sterker dan de
				heroptredende en tevreden Joeri en Heubel wint de spurt van Ronny Agten. Ik
				word mooi 5de en 2de M40 en Ronny 8ste. Rudi presteert uitstekend op de
				halve en word knap 4de. Van Es en Delait zetten op plaats 1 en 2 een zeer
				knappe prestatie neer. Hagedoren is 3de en Mister Roger 'Rabbit' Rousseau
				5de.
			</p>
		</article>
		<article>
			<header class="report-header">
				<h3 class="report-title">
					Kerstcorrida Meeuwen (BE) - 12 km
				</h3><span class="report-date">27/12/2007</span>
			</header>
			<p class="report-content">
				Deze gezellige in zijn 13de editie Kerstcorrida staat ieder jaar dik
				aangestipt in mijn loopagenda. Vandaag pikte nieuwste loopaanwinst in onze
				al imposante loopgroep Chris Moreau mijn manager Thieu en mij op om naar
				Meeuwen te trekken. Trainingsmaten Ralf, Jonathan, Tom en Ren&egrave; waren
				ook van de partij. Na een snelle start snij ik als 1ste de bocht in en
				vormen we na de 1ste ronde een kopgroep van 6 man. Winnaar Ronny Driessen
				neemt stilaan afstand en Vincent Nardozza die ook deelnam aan de speedrun
				komt ons na de 2de ronde ook voorbij. Ralf en ik houden het tempo strak en
				de voorlaatste ronde moeten Ronald Janssen en Marx Jean-Pierre er ook af na
				een tempoversnelling van Ralf. Bij het ingaan van de laatste ronde doe ik
				een poging om mijn maat Ralf eraf te lopen maar helaas dit jaar is hij
				sterker dan ik en zo eindig ik mooi 4de, toch weer 22sec sneller als vorig
				jaar. Met dank aan de vele supporters en mijn Zus Christiane, Geert en
				zwangere Sara die deze foto heeft gekliekt van Chris, ik en Tom. Chapeau
				ook voor 'Manager' Thieu die de 5km loopt in 30:43.Fijn dat oude
				voetbalmakkers Jos Jehoul, Erwin Savelkoul en Jan Davids ook de loopmicrobe
				hebben te pakken, deed deugd om die mannen nog eens te ontmoeten en een
				babbel te slaan.
			</p>
		</article>
		<article>
			<header class="report-header">
				<h3 class="report-title">
					Offroad Duathlon Weert (NL)<br>
					6 x 1,5 km lopen en 6 x 2,5km fietsen
				</h3><span class="report-date">27/10/2007</span>
			</header>
			<p class="report-content">
				Triathlonvereniging Weert organiseerde vandaag voor de 11de keer de Offroad
				Duathlon. Koppelcross wedstrijd waar de loper 6 x 1,5km (interval zeg maar)
				en de fietser 6 x 2,5km hun beste beentjes moesten gebruiken. Kameraad
				Alexander Louwers had me gevraagd om met hem deel te nemen en dat leek mij
				weer eens een mooie nieuwe uitdaging. Vijfendertig koppels waren
				ingeschreven op dit overigens mooie parcours. Ik zou de spits afbijten en
				die 1ste ronde ging ontzettend snel 4.57min. Ik moest Alexander aantikken
				voor zijn 1ste ronde en na afloop van die ronde lagen we in 3de positie en
				die bleef behouden tot de finish. Toch een mooie prestatie van zowel
				Alexander als ik en zeker voor herhaling vatbaar. Mijn overige rondetijden
				5:07 d- 5:13 - 5:16 - 5:18 - 5:19, prima intervaltraining. Nu volgt
				anderhalve maand enkel rustige duurloopkes 4 Ã  5 keer per week.
			</p>
		</article>
		<article>
			<header class="report-header">
				<h3 class="report-title">
					6 Kerkenloop Kortessem (BE) - 15 km
				</h3><span class="report-date">21/10/2007</span>
			</header>
			<p class="report-content">
				Vandaag pikte ik 'manager' Thieu en mijn neef Stefan Neyens op om samen
				naar Kortessem te rijden voor deze 6 Kerkenloop, wedstrijd van 15km over
				een mooi maar heuvelachtig parcours. Sterk deelnemersveld bij de start en
				na het startschot vormden we na 2km een mooie kopgroep van een man of 8 met
				o.a. Luc Nassen, Marc Bijloos, Gery Bervoets e.a. Na 5km in 17:15 en 10 km
				in 34:35 bleven enkel Luc, Marc, ik en de sterk gestarte en inmiddels
				ingehaalde Chris Wouters over. We bleven mooi samenwerken tot de laatste
				200 meters de sterk lopende Luc een pittige versnelling in petto had waar
				ik geen reactie op had. Eindig knap als 8ste en 3de master voor de eveneens
				sterk lopende Marc en Chris. Winnaar is topfavoriet Rik Ceulemans voor die
				andere topper Koen Neven. Neef Stefan doet maar liefst 5:30 beter als vorig
				jaar en word verdienstelijk 59ste in 1:00:52, proficiat neef.
			</p>
		</article>
		<article>
			<header class="report-header">
				<h3 class="report-title">
					De 21 km van Bergen (BE) - 21 km
				</h3><span class="report-date">07/10/2007</span>
			</header>
			<p class="report-content">
				Op uitnodiging van Trainer JP trokken op zaterdagmiddag 15u00 Tom, Sven,
				Ralf, Gunnar, JP en ik naar het 242km verre dorpje Groet bij Bergen Aan Zee
				ongeveer 15km achter Alkmaar. Na een rit van exact 2u45 werden we
				verwelkomd door de charmante gastvrouw Atie waar ons logement voorzien was,
				2 mooie kamers van 3 personen. Na een deugddoende strandwandeling bij
				zonsondergang van anderhalf uur gingen we de hongerige magen vullen in een
				Italiaans restaurant in Bergen. Nadien trokken we nog effe naar een Bruin
				Kaffee waar we ons te goed deden aan enkele Belgische biertjes, lekkere
				duvel en trappistjes. Het werd tijd om onze bedden op te zoeken voor een
				heerlijke nachtrust maar helaas voor Tom en mij was trainer JP zo druk in
				de weer met het omzagen van ettelijke dikke bomen dat er van slapen weinig
				in huis kwam :) Om 8uur had Atie het ochtend ontbijt al klaar staan. Tom en
				ik met dikke wallen onder de ogen, de andere kiplekker. Na het ontbijt nog
				proberen een uurtje te pitten want ik voelde me niet echt lekker. Had ik
				teveel gegeten, of gisteren teveel gedronken of te weinig slaap, ik weet
				het niet, mijn maag lag overhoop en de wc werd meermaals opgezocht. Alvast
				geen goed vooruitzicht om aan een halve marathon te beginnen. Bij het
				ophalen van ons startnummer blijkt dat trainer JP nog razend populair is in
				Bergen, hij word er overigens niet voor niks Mister Bergen genoemd, hij
				heeft deze wedstrijd maar liefst 6x op zijn palmares staan. De start van de
				10 km is om 12u40 en de 1/2 marathon om 13u. Sven, Ralf, Tom en Gunnar
				lopen de 10km en de oudgedienden JP en ik de halve marathon. Ik voel me nog
				niet lekker en zoek nog enkele keren de wc op. JP geeft me de goede raad om
				niet te snel te starten en proberen de 1ste plaats bij de masters+40 veilig
				te stellen, in deze omstandigheden en op een niet vlot lopend maar enorm
				prachtig parcours had het toch geen zin om een mooie tijd na te jagen.
				Zodus laat ik bij de start enkele snelstarters gaan en loop met nog 2
				atleten samen de eerste km'ters tegen 3.40.Na 3km moeten die heren lossen
				en loop zo 18km gans alleen en kan er een mooie training van maken. Na
				onderweg nog 2x te hebben overgegeven, voer voor de zeemeeuwen, was ik toch
				blij dat ik na 1u19.17min als 4de de finishlijn passeer en zo mijn doel
				bereik als 1ste +40.JP komt even na mij binnen als 1ste +50 in toch weer
				knappe tijd van 1u20.52.Sven wint overigens de 10Km, Ralf word 4de, Tom 6de
				en Gunnar 9de. Na een verkwikkende douche waag ik toch een poging om een
				paar duvels te drinken en mijn maag weer op gang te brengen bij een Grieks
				restaurant waar we het weekend afsluiten. Al bij al een schitterende 2
				daagse met een fantastische vriendengroep en zeker voor herhaling vatbaar
				h&egrave; Trainer. Met dank aan het Organiserend Comit&egrave;.
			</p>
		</article>
		<article>
			<header class="report-header">
				<h3 class="report-title">
					Maasrun Lanaken (BE) - 10 km
				</h3><span class="report-date">30/09/2007</span>
			</header>
			<p class="report-content">
				Onder een stralend najaarszonnetje trokken Trainingsmakker Jonathan Put en
				ik naar Lanaken voor de 6de editie van de Maasrun. Wedstrijd die ieder jaar
				meer atleten trekt, dit jaar maar liefst 505 deelnemers op de 10Km. Er
				waren nog enkele trainingsmakkers aanwezig, Sven Nijs, Chris Schepers en
				vriendin Celine en Ren&egrave; Verwielen. Plaatselijk favoriet Frank Bollen
				nam direct een verschroeiende start met in zijn zog Sven, Juan, Ethiopier
				Girma en Ron Wijnen. Ik zat daar juist achter met Vincent Nardozza, 1ste km
				in 3:00 en 2de km in 6M05. Weer iets te snel voor mij en moest Vincent
				lossen na 2,5 km. Had het goede ritme te pakken en maat Chris, Marc Byloos
				en Carlo Michielsen die 20 &agrave; 25m achter mij liepen beten de tanden
				stuk om bij mij te komen (zie foto) maar ik kon standhouden en eindigde
				heel knap 7de in toch prima tijd van 32.44,toch 44sec sneller als vorig
				jaar. Chris word 9de, Jonathan 25ste en Ren&egrave; 49ste net voor Celine
				die 1ste seniore is. Tijdsopname aan de finish klopte wel niet omdat de
				scanner niet juist werkte, zat er 15sec naast bij de meeste atleten. Met
				dank aan Roger Rousseau voor deze mooie foto.
			</p>
		</article>
		<article>
			<header class="report-header">
				<h3 class="report-title">
					Brouwerijloop Alken (BE) - 10 km
				</h3><span class="report-date">16/09/2007</span>
			</header>
			<p class="report-content">
				Nadat ik vorige week door mijn werkongeval jammer genoeg de 1/2 marathon
				van Deurne moest missen trok ik vandaag met manager Thieu naar Alken voor
				de Brouwerijloop, wedstrijd voor de Haspengouw Challenge. Ik zag dat
				Belgisch Topmaster Jos Lemmens ook aanwezig was en had meteen een haas
				gevonden. Na 500m hadden we al een kloofje geslagen en het ging vrij snel,
				1km 3:04 en 2km 6:11.Toen we de wind nog pal op de neus kregen en het
				lichtjes bergop ging moest ik toch passen voor dit voor mij toch te hoge
				tempo. Ik zag dat Ronny Janssen een 50 tal meter achter mij liep en liet
				hem aansluiten en samen gingen we de laatste ronde in. We deden om
				beurtelings kopwerk en in de spurt was Ronny mij iets te snel en moest ik
				tevreden zijn met de 3de plaats.,
			</p>
		</article>
		<article>
			<header class="report-header">
				<h3 class="report-title">
					Champignonloop Valmeer (BE) - 13,4 km
				</h3><span class="report-date">19/08/2007</span>
			</header>
			<p class="report-content">
				Na de voorbije feestweek, verjaardag van mezelf en mijn zoon Niels (17
				jaar) trok ik vandaag met uiteraard manager Thieu naar de Champignonloop in
				Valmeer om de te vele Duvelkes van afgelopen week eruit te lopen. Ik tref
				er direct mijn Nederlandse Loopmakker Roger 'Rabbit' Rousseau en samen bij
				het inlopen geeft hij mij informatie over het parcours. Moet zeggen, zware
				boel, 3 ronden met telkens 2 beklimmingen, de ene al zwaarder dan de
				andere. We vormen na de 1ste Col een groep met 5 waarvan Roger het voortouw
				neemt gevolgd door mij, Engelsman Jamie Jones, Bruno Hermans en hele jonge
				gast Nick Raymaekers. In de 2de ronde doet Nick telkens een versnelling bij
				de bergop en ik pik aan. Roger en Jamie moeten klein gaatje laten maar
				pikken in de afdaling terug aan. Samen gaan we de finaleronde in en weer
				bij de 1ste Col versnelling van Nick, ik bind weer al mijn duivels om die
				jonge snaak bij te blijven en we maken een kloof van 20Ã 30meter met Roger
				en Jamie. Had helaas mijn beste pijlen verschoten en zag Nick in de
				afdaling meter voor meter van mij weglopen en moest me zowaar nog reppen om
				Englisch Man Jamie voor te blijven die zeer sterk finishte. Mister Roger
				Rabbit word heel verdienstelijk 4de. Met een bakje champignons, t-shirt, 2
				flessen shampoo bij de tombola en klein geldprijske en beker voor 1ste
				master en de alweer lekkere Duvels tevreden richting Neeroeteren met
				Chauffeur Thieu.
			</p>
		</article>
		<article>
			<header class="report-header">
				<h3 class="report-title">
					Haarderluip Borgharen (NL) - 10 km
				</h3><span class="report-date">10/08/2007</span>
			</header>
			<p class="report-content">
				Voor deze 24ste editie van de Haarderluip was er voor de winnaar maar
				liefst 500 euro weggelegd. Dus trok ik samen met manager Thieu en
				trainingspartners Pietro en Sam richting Borgharen bij Maastricht. Niet
				voor de zege uiteraard, want er zouden toch wel enkele kleppers aanwezig
				zijn om dit mooie bedrag mee naar huis te nemen. Bij de inschrijving kom ik
				nog een trainingsmaat tegen, Sven Nijs. En buiten Sven, Sam en Ron Wijnen
				kon ik de concurrentie niet inschatten. Roger 'Rabbit' Rousseau, uitstekend
				loper maar pas uit verlof zou de hele wedstrijd bij de Grijze Keniaan Jo
				Schoonbroodt blijven. Na een snelle start van Jo bleven na 1 km een
				kopgroep met Sven, Sam, Ron, ik en nog een onbekende loper over. Na een
				15-tal minuten moest ik voorin lossen en ook Ron zag ik paar meters
				prijsgeven. Ik had een mooi mikpunt op Ron die ik in de laatste van de twee
				kleine rondjes opnieuw te pakken kreeg. Intussen had Sam wegens te weinig
				training opgegeven. Ik kreeg zelfs Sven in het vizier maar de zege was me
				glippen, in de spurt klop ik Ron en word 2de en loop zo opnieuw een
				prachtige prestatie en nieuw PR. Tevens een mooi verjaardagscadeau en de
				Duvelkes zullen morgen zeker en vast smaken op mijn 44ste!!!!
			</p>
		</article>
		<article>
			<header class="report-header">
				<h3 class="report-title">
					Baalse Kermisloop (BE) - 10 km
				</h3><span class="report-date">27/07/2007</span>
			</header>
			<p class="report-content">
				Vandaag trok ik met manager Thieu, trainingsmaat Pietro en Eric Psink naar
				het Baal van onze veldritlegende Sven Nys, parcours van 4 ronden van exact
				2,5 km. Na de laatste weken iets minder getraind te hebben wegens de
				terraswerken thuis waren de verwachtingen niet al te hoog gespannen. Zag
				bij de start dat er enkele Belgische toppers aanwezig waren o.a. Stefan van
				de Broeck, Jos Lemmens en Bart Lieckens. Bij deze mannen kon ik het toch
				een rondje volhouden en heb toen samen met Eric Caluwaerts de volgende
				ronden in een toch pittig tempo afgewerkt. In de laatste 200m kon ik Eric,
				die toch het meeste kopwerk had gedaan van me afschudden en zo nog een heel
				knappe tijd neerzetten 33:12, 20 seconden boven mijn PR, en een mooie 4de
				plaats achter de toppers. Pietro word 11de. Mooie gezellige wedstrijd, veel
				ambiance in de tent, lekkere Tongerlose trappistjes, dus volgend jaar
				terug!!! Met 's werelds beste veldrijder en Belgisch mountainbikekampioen
				Sven Nys op de foto!!!
			</p>
		</article>
		<article>
			<header class="report-header">
				<h3 class="report-title">
					Genker Run (BE) - 10,9 km
				</h3><span class="report-date">01/07/2007</span>
			</header>
			<p class="report-content">
				Na maandenlang enkel rustige duurlopen te hebben getraind stond er vandaag
				eindelijk weer eens een wedstrijd op het programma. Samen met mijn manager
				Thieu trok ik naar de Cristal Arena van KRC Genk voor de Genkerrun.
				Parcours rond het Stadion dat half geasfalteerd en half bospad was. Direct
				bij de start vorm ik een kopgroep met Tom Salden, Juan Planas en Ruben
				Kenis. Was al blij dat ik die mannen kon volgen en dat de 1ste km niet al
				te snel verliep 3.25.Na 7 km versnelde Tom en liep van ons weg. Juan, Ruben
				en ik zouden strijden om de 2de plaats. Na enkele tempoversnellingen van
				Ruben kon ik in de laatste 300m toch de leiding nemen maar Juan had de
				beste eindspurt in de benen. Was toch zeer tevreden na deze onverwacht
				sterke prestatie en 3de plaats.
			</p>
		</article>
		<article>
			<header class="report-header">
				<h3 class="report-title">
					Antwerpen Marathon - 42 km
				</h3><span class="report-date">22/04/2007</span>
			</header>
			<p class="report-content">
				Samen met zus Christiane, manager Thieu en Trainer Jean-Pierre vertrokken
				we op zondagmorgen 8uur richting Antwerpen City. Deze wedstrijd waar ik zo
				lang had naar uitgekeken om samen met Trainer JP een marathon te lopen viel
				bijna in het water. Na mijn opgelopen blessure in Oirsbeek had ik de
				laatste weken de trainingen wat aangepast. Na afgelopen woensdag nog bij
				wonderman osteopaat Theo Van Haandel voor een grondige check-up te zijn
				langsgeweest was de stemming bij mij weer grondig gestegen. Bedoeling van
				JP en mij was om bij Anja Smolders of toch zo lang mogelijk bij haar te
				blijven en tijd rond de 02:40:00 te lopen. Na 13km voelde ik iets in mijn
				rechterbovenbeen, weet niet wat maar gaf zo een dof tintelend gevoel.
				Verstand maar op nul en niet te veel aan denken. Bij km 21, 1u19.21,nog
				altijd perfekt op schema zag ik dat JP 50m achterop lag. Ik ben nog 1km bij
				groep Anja gebleven en vond toen toch dat het tempo mij wat te hoog lag, en
				de temperatuur ging ook de hoogte in 23&deg;. Zo liep ik alleen en het was
				verdikke nog ver, ben in mijn eigen tempo de km'ters blijven afmalen,
				weliswaar minder snel 4:00 &agrave; 4:10 de km, maar ik dacht als ik dit
				kan aanhouden geraak ik nog aan mijn droomtijd van 02:45:00. Helaas na km
				26 begon mijn achillespees ferm tegen te spruttelen en toen waren het nog
				16km. Heb echt royaal op mijn tanden moeten bijten en de km tijd ging naar
				4.15Ã  4.20. Kwam daar na km 35,2u14.35, ook nog de traditionele
				marathonkrampen bovenop, effe wat gerekt en maar weer verder. Na km 40,
				02:35:14, dacht ik Mon, nog twee kilometer in 10 minuten, dat moet lukken.
				Maar pech bleef mij achtervolgen, op amper 250m van de streep kreeg ik
				felle kramp in mijn hamstrings kon geen meter meer vooruit ondanks alle
				inspanningen om die weg te krijgen. Ik keek achterom en wie kwam er aan
				gelopen, juist mijn trainer JP, ben hem toch proberen te volgen en kom 13
				seconden achter hem binnengestrompeld. Al bij al moet ik tevreden zijn dat
				ik de finish heb behaald.<br>
				<br>
				Resultaat: 21ste plaats in 2:46:42. 
				<!--p de foto met 1ste vrouw Anja Smolders-->
			</p>
		</article>
		<article>
			<header class="report-header">
				<h3 class="report-title">
					Oirsbeek (NL) - 10 km
				</h3><span class="report-date">09/04/2007</span>
			</header>
			<p class="report-content">
				De laatste test voor mijn marathon binnen 2 weken. Samen met Trainer JP,
				Sam Pannemans en Kevin Maggen trekken we op Paasmaandag naar de Peter
				Rusmanloop in Oirsbeek. Mijn trainingsmakkers Rudi 'Hail&egrave;' Smeets en
				Pietro 'Baldini' Fistetti en Ren&egrave; Verwielen zijn ook van de partij.
				Op dit mooie maar erg heuvelachtig parcours krijgen we al direct een
				pittige beklimming voorgeschoteld. Na km 1 in 3:36 neemt winnaar Bas
				Diederen, toptriathleet, al onmiddellijk het hazepad. Niemand wil of kan
				deze snelle gast volgen. In het achtervolgend groepje neemt Ger Bodelier
				het commando samen met Rudi, Pietro, Michel van de Wall en ik. Na wat gemor
				van Ger ga ik wat aan de groep sleuren en na kilometer 7 blijft alleen mijn
				loopmaat Rudi in mijn spoor. Samen lopen we in een mooi tempo tot Rudi het
				wat moeilijk krijgt bij een volgende beklimming. Zo loop ik in mijn eentje
				de laatste km'ters en eindig knap 2de. Rudi word mooi 4de en Pietro 5de. Zo
				word het een geheel Belgisch podium bij de masters. Trainer JP heeft een
				ietwat moeilijke dag en word 19de en Ren&egrave; 42ste. Sam en Kevin worden
				1ste en 2de op de 5,6km. Enig minpunt in deze wedstrijd is dat ik een
				blessure opliep tijdens een steile afdaling aan mijn achillespees en dat
				kort voor mijn marathon.
			</p>
		</article>
		<article>
			<header class="report-header">
				<h3 class="report-title">
					Halve Marathon Weert (NL) - 21 km
				</h3><span class="report-date">25/03/2007</span>
			</header>
			<p class="report-content">
				Op het nieuwe parcours in Weert zagen we Vincent Nardozza en Nico Hamers al
				redelijk snel van ons weglopen. Trainer JP en ik bleven in mooie kopgroep
				met oonder andere Ren&egrave; Jansen, Bram van Rijswijk, Luc Henno en
				Michel Zielinski mooi samenwerken. Tot bij km 15 JP bij een ongelukkig
				maneuver een kloof moet laten en ook mede door felle tegenwind het alleen
				niet meer dicht krijgt. Zodus loop ik met Ren&egrave; en Bram in de
				achtervolging op Nico die ik in de verte in de gaten krijg. Ik doe nog in
				de laatste km'ters een felle tempo versnelling en nader zienderogen op Nico
				die het blijkbaar moeilijk heeft. Jammer genoeg heb ik iets te laat mijn
				remonte ingezet en strand op 3 luttele sec van Nico die nog winnaar word.
				Nardozza is blijkbaar ook het verkeerde pad opgestuurd. Met een nieuw PR op
				de halve marathon en de nodige trappistjes kreeg ik nog een mooie som in de
				envelop. Trainer JP wint bij de 50+,prachtprestatie van deze oudtopper!!!!
			</p>
		</article>
		<article>
			<header class="report-header">
				<h3 class="report-title">
					T&uuml;ddern (D) - 10 km
				</h3><span class="report-date">04/03/2007</span>
			</header>
			<p class="report-content">
				Als voorbereiding op de marathon van Antwerpen koos ik vandaag deze
				wedstrijd uit. Samen met schoonbroer 'manager' Thieu dus richting
				T&uuml;ddern. Direct bij de start wou ik eens kijken welke tegenstand er
				was want buiten Lars van de Eerden geen bekende gezichten. Na amper 1,5 km
				in een kopgroep van 6 werd ik van achteren aangetikt en ging languit zwaar
				tegen het asfalt, na de schade, bebloede handen en schaafwonden aan knie en
				rechterbil, ging ik in volle coler&egrave; in de achtervolging. Na een
				2-tal km kwam ik bij groep van 4 waarvan Michel van de Wall was ontsnapt,
				ik ging erop en erover en kreeg Michel in het vizier. Ondertussen was het
				een ware chaos want de halve marathonlopers die een kwartier voor ons
				vertrokken waren en dus moeilijk te passeren waren op het smalle fietspad.
				Zodus ik langs het fietspad de grote weg op, passeren ging toen goed. Na km
				7 kom ik bij Michel die blijkbaar even tevoren tegen een motard van de
				organisatie is gebotst, hij probeert nog aan te klampen maar ondervind te
				veel hinder van zijn valpartij. Zodus loop ik als leider met de befaamde
				motard voor mij naar een mooie zege. Maar, .... na 8km is er een splitsing
				en ik vraag aan de motard die ondertussen achter mij was komen rijden, waar
				naartoe? Naar links zei hij, ik door maar kreeg te laat in de gaten dat ik
				verkeerd was gestuurd, ik zat namelijk op het halve marathon parcours
				verdikke, dus weg zege en 1ste plaats. Werd opgepikt door auto van
				organisatie en kreeg aan de aankomst te horen dat ze een fout hadden
				begaan, maar aan de uitslag was niks meer te veranderen. Met lege handen
				dan maar terug naar huis.
			</p>
		</article>
		<article>
			<header class="report-header">
				<h3 class="report-title">
					Urmond (NL) - 10,349 km
				</h3><span class="report-date">04/02/2007</span>
			</header>
			<p class="report-content">
				Trainingsmaat Rudi 'Hail&egrave;' Smeets heeft spijtig een blessure
				opgelopen zodat ik vandaag JP 'Tergat' Vleesschouwers heb opgepikt om samen
				naar Urmond te rijden voor deze 3 ronden van ongeveer 3450m. Na een snelle
				start, de eerste kilometer in 3:05, probeer ik aan te klampen bij Bas
				Diederen, Patrick Heubel en Nico Hamers. Winnaar Roger Smeets had
				ondertussen al het hazepad gekozen. In de 2de ronde moesten Nico en ik een
				gaatje laten vallen, samen gingen we de laatste ronde in en kon hem bij km
				9 afschudden en zo naar een knappe 4de pl algemeen en 2de veteraan
				eindigen. Na de prijsuitreiking en winst van een emmer bier bij de tombola
				voldaan richting huis toe.
			</p>
		</article>
		<article>
			<header class="report-header">
				<h3 class="report-title">
					Posterholt Kwart Marathon (NL) - 10,349 km
				</h3><span class="report-date">21/01/2007</span>
			</header>
			<p class="report-content">
				Voor de eerste wedstrijd van het nieuwe jaar trok ik vandaag samen met
				Trainer JP, Joeri Schoffelen, Wim Bullen en JP 'Bekel&egrave;' Dirckx naar
				Posterholt. We vertrokken er samen met de halve marathonlopers. Ik boek er
				al direct mijn 1ste zege na een fel duel met Nico Hamers waar ik in de
				laatste 300m afstand van neem. Trainer JP eindigd knap 8ste, Wim 10de en
				Bekel&egrave; 18de. Joeri wint overigens de halve marathon zodat we met 3
				Neeroeterenaren op het hoogste schavotje staan want Trainer JP is primus
				bij de 50+.
			</p>
		</article>
	</body>
</html>